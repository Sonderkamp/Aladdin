<div class="container bg">
    <div class="col-xs-12">

        <h3>Over ons</h3>
        <p>

            Hoe het idee begon.
            Sinds 15 jaar ben ik bedlegerig door een pijnlijke ziekte. De eerste paar jaren waren het zwaarst.
            Ik voelde alleen maar vreselijke pijn en kon de nieuwe situatie niet accepteren. Langzaam ging de knop om.
            Ik besloot om niet langer de focus te leggen op dat wat ik niet meer kon, maar te kijken naar de
            mogelijkheden en die lijst bleek verrassend lang.
            Door anders te denken werd ik een blijer mens. Ik ontdekte allerlei talenten in mezelf, zoals kinderverhalen
            schrijven, mensen inspireren, les geven, lotgenotencontact enzovoort. Deze talenten gaven mij een nieuwe en
            waardevolle invulling van mijn leven.
            Dingen die voor mij moeiteloos gaan, kunnen voor anderen waardevol zijn en door mijn talenten te delen,
            worden anderen gelukkiger en ik zelf ook.
            Ik heb hierdoor in al die jaren heel veel fijne mensen ontmoet en voel me een 'rijk' mens.
            Wellicht is dit belangeloos delen van talenten wel het 'geheim' van mijn innerlijk geluk.
            Ik heb me in al die jaren praktisch nooit verveeld of diep ongelukkig gevoeld, ondanks dat ik altijd in bed
            of ligrolstoel verblijf.
        </p>
        <p>
            Op een dag kreeg ik van een tante een lampje, dat me meteen deed denken aan Aladdin.
            Diezelfde avond bedacht ik me hoe mooi het zou zijn als alle mensen van de wereld, net als Aladdin, 3 wensen
            zouden mogen doen.
            Geen reisjes naar Hawa√Ø, maar simpele wensen die echt realiseerbaar zijn, zodat mensen weer kunnen dromen,
            fantaseren en 'kind' durven zijn.
            Maar wie zouden die wensen moeten gaan vervullen? Wij met zijn allen! Wij kunnen elkaars wensen vervullen.
            Met mijn opgedane ervaring over mijn eigen talenten, wist ik zeker dat iedereen op de aardbol wat te bieden
            heeft, dat iedereen aangeboren talenten en interesses heeft. Dan bedoel ik niet de wonderkinderen die zo
            prachtig piano kunnen spelen op hun derde, maar kleine dingen, zoals lekker kunnen koken, spinnen
            bestuderen, stekjes kweken, fietsen repareren.
            Ik bedacht als ik mezelf gelukkig kan maken vanuit mijn bed, dan moet het voor iedereen mogelijk zijn;
            kinderen, ouderen, mensen met een beperking, gewoon iedereen!
            Het idee dat zoveel mensen elkaar wat gelukkiger konden maken, maakte me uitzinnig blij en enthousiast. Van
            binnen danste ik.
            Op dat moment werd Aladdin 'geboren'.
            <br><br>
            Laten we er met zijn allen een Facebook zonder face van maken, maar wel met een hart en een brede glimlach.
            Of misschien een fees(t)boek ;))
            Schrijf je in en laat je verrassen door een vreemde die misschien wel een nieuwe vriend wordt.
        </p>

        Be happy.<br>
        - Elvire van Vlijmen


    </div>
</div>
